# Käyttöohje

## Rekisteröityminen ja kirjautuminen

Sovellukseen rekisteröidytään ja kirjaudutaan yläpalkin oikeassa laidassa olevista linkeistä. Rekisteröityessä käyttäjänimen ja salasanan tulee olla vähintään 2 merkkiä pitkät. Admin-tunnuksen saa luotua käyttämällä rekisteröityessä käyttäjänimeä "admin". Admin-tunnus on todennäköisesti tietokannassa valmiina, eli sitä ei yleensä tarvitse erikseen luoda.

## Perustoiminnot

Yläpalkista löytyy linkit kaikkiin näkymiin, joissa perustoimintoja voi tehdä. Kasvin lisäämiseen, kategorian lisäämiseen ja kategorioiden hallitsemiseen liittyvät linkit näkyvät vain admin-käyttäjälle.

### Kaikille (myös kirjautumattomille käyttäjille) mahdolliset toiminnot:

* Kaikkien kasvien tarkasteleminen tapahtuu Kaikki kasvit -näkymässä, johon on linkki yläpalkissa.
* Kasvin hakeminen nimellä onnistuu Kaikki kasvit -näkymässä kirjoittamalla halutun kasvin nimi Hae kasvia nimellä -laatikkoon ja painamalla nappia Hae. 
* Tietyn kategorian kasvien hakeminen onnistuu valitsemalla Kaikki kasvit -näkymässä Hae kategorian kasvit -valikosta haluttu kategoria ja painamalla Hae.

### Kirjautuneille käyttäjille ja admin-käyttäjälle mahdolliset toiminnot:

* Käyttäjäkohtaisella omalla listalla olevia kasveja voi tarkastella Oma lista -linkin kautta.
* Kasvin saa lisättyä omalle listalle Kaikki kasvit -näkymässä painamalla Lisää omalle listalle -nappia halutun kasvin kohdalla. 
* Kasvin saa poistettua omalta listalta valitsemalla Poista omalta listalta halutun kasvin kohdalla Oma lista -sivulla.
* Omalla listalla olevan kasvin viimeisintä kastelupäivää voi muokata valitsemalla Viimeksi kasteltu -sarakkeesta Valitse päivä -tekstikentän, jolloin sivulle ilmestyy kalenterinäkymä, josta halutun päivän voi valita. Päivä tallentuu painamalla Muuta-nappia. Huom: päivämäärä näkyy tällä hetkellä formaatissa vuosi/kuukausi/päivä.
* Kasvin viimeisimmän lannoituspäivän saa muutettua vastaavalla tavalla Lannoitettu viimeksi -sarakkeen kautta.

### Vain admin-käyttäjälle mahdolliset toiminnot:

#### Kasvien lisääminen, muokkaaminen ja poistaminen

* Uuden kasvin saa lisättyä valitsemalla yläpalkista Lisää kasvi -näkymän ja täyttämällä tiedot lomakkeeseen. Painamalla nappia Lisää uusi kasvi kasvi tallentuu tietokantaan.
* Olemassaolevaa kasvia saa muokattua Kaikki kasvit -näkymässä painamalla halutun kasvin kohdalla rivin oikealla puolella olevaa Muuta tietoja -nappia. Tästä avautuu samanlainen lomake kuin Lisää kasvi -sivulla. Muuta tietoja -napista kasvin tiedot päivittyvät tietokantaan.
* Kasvin saa poistettua tietokannasta vastaavasti Kaikki kasvit -näkymässä painamalla poistettavan kasvin oikealla puolella olevaa Poista-nappia.

#### Kategorioiden lisääminen, muokkaaminen ja poistaminen

* Kategorioita voi tarkastella yläpalkista löytyvässä Hallitse kategorioita -näkymässä.
* Uuden kategorian saa lisättyä valitsemalla yläpalkista Lisää kategoria -näkymä. Kategorian nimi ja kuvaus kirjoitetaan lomakkeeseen ja painetaan Lisää uusi kategoria -nappia, jolloin kategoria tallentuu tietokantaan. Lisää kategoria -sivulla näkyvät myös jo olemassa olevat kategoriat.
* Kategorian tietojen muokkaaminen onnistuu Hallitse kategorioita -näkymän kautta. Painamalla Muuta tietoja -nappia halutun kategorian kohdalla pääsee lomakkeeseen, johon uuden nimen ja/tai kuvauksen voi syöttää. Muuta tietoja -napista tiedot päivittyvät tietokantaan.
* Kategorian poistaminen tapahtuu myös Hallitse kategorioita -näkymässä Poista-napista.

#### Kategorioihin kuuluvien kasvien hallinta

* Kasvien lisääminen kategoriaan tapahtuu painamalla Hallitse kategorioita -sivulla halutun kategorian Hallitse kasveja -nappia. Tässä näkymässä on kaksi taulukkoa: ylemmässä näkyvät valittuun kategoriaan jo kuuluvat kasvit ja alemmassa kaikki tietokannan kasvit. Kasvin saa lisättyä kategoriaan valitsemalla alemmasta taulukosta halutun kasvin kohdalta Lisää kategoriaan.
* Kasvin poistaminen kategoriasta tapahtuu vastaavasti valitsemalla ylemmästä taulukosta halutun kasvin kohdalla Poista kategoriasta.

